Tato bakalářská práce se zabývá problematikou administrace souborového systému Zettabyte na operačním systému Solaris. Její součástí je popis základních struktur, vnitřních principů a administračních technik ZFS. Praktická část práce je věnována návrhu a popisu implementace administrátorského nástroje, který slouží pro monitorování a správu souborového systému ZFS. Návrh klade důraz především na bezpečnost, budoucí rozšiřitelnost a integraci výsledného nástroje do operačního systému Solaris. 